# 10 Ik begrijp niet waarom de koekjes altijd op zijn: Indirecte rede (bijzinnen)

Ik vroeg **of** je nog koffie wilde
\- O sorry, ik had je niet gehoord. Ja, lekker! En een koekje graag.
Ik zei net **dat** de koekjes op zijn. Maar dat heb je blijkbaar ook niet gehoord.
\- Ik begrijp niet **waarom** de koekjes hier altijd op zijn.
Tja, ik weet ook niet **wie** ze allemaal heeft opgegeten.

In de dialoog staan vier zinnen in de indirecte rede. Dat zijn de zinnen met een gemarkeerd woord. Bekijk deze zinnen. Wat is de structuur na de woorden 'of', 'dat', 'waarom' en 'wie'?

Het zijn bijzinnen: subject - rest - werkwoord(en). De werkwoorden staan aan het eind.

In de directe rede staat wat iemand direct zegt of vraagt. Bijvoorbeeld:
- De koekjes zijn op
- Wie heeft ze allemaal opgegeten?

In de indirecte rede begin je bijvoorbeeld met 'Ik zei dat ...' of 'Ik vroeg of ...' Daarna volgt een bijzin. Deze bijzin begint dus met de conjuctie 'dat' of 'of', maar kan ook beginnen met een vraagwoord: Ik begrijp niet waarom de koekjes hier altijd op zijn.
